---
title: Eindelijk een blog
tags: Blog
layout: article
---

## Na 25 jaar eindelijk succes

Ik wilde al een hele lange tijd een blog, maar het kwam er nooit van. Als ik eerlijk ben wilde ik gewoon geen geld uitgeven aan een domein naam en hosting. Ik zoek volgens mij al sinds 1998 naar gratis (betrouwbare) hosting.

Je zou ook kunnen zeggen dat het uitstel-gedrag is. Wat dat betreft ben ik ontzettend onzeker over mijn schrijfkunde. Zo heb ik geen flauw idee of 'schrijfkunde' een echt woord is, omdat ik mijn blog artikelen schrijf in notepad.exe, en die heeft nu eenmaal geen fancy opties, zoals een spellingscontrole.

## Science Fiction fan

Ik hou van een aantal genres, zoals thrillers (en dan vooral politieke of rechtbank thrillers), true crime en science fiction. Als ik echter een favoriet moet kiezen dan is dat science fiction.

Een aantal van mijn favoriete boeken:
_(In no particular order)_

- Duin
- Andy Weir's boeken (Artemis, The Martian)
- Ender's Game
- A Fire Upon The Deep

## Korte verhalen

Het idee is om deze site in te zetten als speeltuin, als zandbak, als schrijflab. Hier wil ik zo nu en dan korte verhalen publiceren. Het gros zal bestaan uit science fiction, maar er zal ook vast hier en daar wat horror of thriller te vinden zijn.

Dat is het.
